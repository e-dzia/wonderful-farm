# Wonderful Farm

Projekt Wonderful Farm będzie przedstawiał symulację farmy. Wonderful Farm, jak każda szanująca się farma, posiada stada zwierząt i pola uprawne. Użytkownik wciela się w postać gospodarza i może podejmować różne decyzje, które wpłyną na rozgrywkę. Rozgrywka podzielona jest na rundy. W każdej z nich można podjąć decyzję o zakupie lub sprzedaży roślin/zwierząt. Oczywiście zwierzęta się rozmnażają, a rośliny rosną w sensownym tempie. Możliwe do wyboru zwierzęta to kury, krowy, świnie, owce, konie, króliki (które służą jako pożywienie dla psa), psy do obrony przed napastnikami (oprócz nietoperzy). Każde z tych zwierząt ma swojego naturalnego wroga: kuny, lisy, wilki, wioskowe złodziejaszki, stado nietoperzy jedzących krowy (naprawdę takie istnieją). Natomiast rośliny to: zboża, warzywa, drzewka owocowe. Na ich wzrost wpływa pogoda: deszcz, grad, susza, a także plagi mszyc. Na farmie mogą zdarzyć się też rzeczy nieprzewidziane, np. awaria traktora lub przeciekający dach w kurniku. Awaria traktora nie pozwala na sprzedawanie zboża, a przeciekający dach w kurniku sprawia, że kury są smutne i nie znoszą jajek. Rozgrywka podzielona jest też na pory roku i oczywiście zbierać odpowiednie rośliny można tylko w odpowiednich porach roku. Zwierzęta rozmnażają się w prawdopodobnym tempie i mają rozróżnialną płeć (dwóch samców/dwie samice nie wyprodukują potomka, nawet jakby się bardzo starali).